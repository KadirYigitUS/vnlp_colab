A-ZB	1	1	1	AYDINLIK
A-ZB	1	2	2	Bunun, Manhattan projesinden sonra, yeryüzünün en gizli araştırmalarından biri olduğunu anlamışsınızdır sanırım.
A-ZB	1	2	3	Belki ondan çok daha önemli ve gizli.
A-ZB	1	2	4	Gerçi siz tüm yaşamınızı bu tür olayları inceleme ve araştırmayla geçirmiş olmalısınız ama…
A-ZB	1	2	5	Hayır, bırakalım bütün bunları.
A-ZB	1	2	6	Militarist yöntemlerle çalışan, her olanakta gücünü açığa vuran bir grup değiliz biz.
A-ZB	1	2	7	Gerçeği bütün dünyaya açıklamaktan kaçınacağımı mı sanıyorsunuz?
A-ZB	1	3	8	Ama bu gerçek, toptan ve yıkıcı bir savaşı önleyebilir.
A-ZB	1	3	9	Herkes bilir ki, böyle bir savaş, uygarlığımızın kesin bir biçimde sonu olacak demektir.
A-ZB	1	3	10	Bir tarihçi olarak bizi anlayacağınızı; anlayışla karşılayacağınızı umuyoruz.
A-ZB	1	3	11	Machiavelli, bir tür soğukkanlı gerçekçi tutumun simgesi sayılabilir.
A-ZB	1	3	12	Lütfen onun sadece aydınlık kafalı bir yurtseverden başka bir şey olmadığını söylemeyin bana.
A-ZB	1	3	13	“Hükümdar” ve “Nutuk” adlı yapıtlarını okumuş bulunuyorum.
A-ZB	1	4	14	Sanırım, uzayda bulunmayı hakkedecek denli fizik ve matematik bilmem, benim için olduğu kadar sizin için de bir sürpriz olmamıştır.
A-ZB	1	4	15	Sakın beni kültürden nasibini almaya olanak bulamamış, basit bir teknisyen gibi görmeyin.
A-ZB	1	4	16	Hayır, bayım.
A-ZB	1	4	17	Dünyanın dört bir köşesini dolaştım ve meyhanelerinde harcadığım zaman kadarını, Avrupa’nın ünlü müze ve galerilerinde de harcadım.
A-ZB	1	5	18	Ay yolculuğumuz sırasında da, bu niteliğimle arkadaşlarımı belki biraz tedirgin etmiş olabilirim.
A-ZB	1	5	19	Kuşkusuz arkadaşlarım, birer robot değillerdi ama öğrenmeleri gereken pek çok şey vardı.
A-ZB	1	5	20	İşin doğrusunu isterseniz benim de öyle.
A-ZB	1	5	21	Evrendeki bütün bilgileri bir tek beyinde toplayabilmenin uzak bir düş olduğunu söylemeliyim.
A-ZB	1	5	22	Sanırım, sefer arkadaşlarım, aklımın hep Londra’daki Ulusal Galeride bulunan “Kayaların Bakiresi” adlı tabloya takılı bulunmasını endişeyle karşılıyorlardı.
A-ZB	1	5	23	Çünkü yörünge işlevleri ve hesaplarından ben sorumluydum.
A-ZB	1	5	24	Belki yolculuk sırasında, astrofizik bilgi ve becerilerimi iyi uygulayamadım.
A-ZB	1	5	25	Bu ise kaptan Baird ile aramızda küçük bir sürtüşmenin başlangıcı gibi oldu.
A-ZB	1	6	26	Yoo, hayır.
A-ZB	1	6	27	Kavga filan etmedik.
A-ZB	1	6	28	Benjamin Franklin uzay gemisi dünya yörüngesindeki istasyondan ayrılıp da aya doğru roketlerini ateşlediği zaman bizler, sımsıkı birbirimize kenetlenmiş, aynı bilinmezlik ve tehlike karşısında bulunan insanların duygularını paylaşıyorduk.
A-ZB	1	7	29	Belki yüz yüze geldiğimiz gerilim, umduğumuz, beklediğimizden biraz fazlaydı ve bu gerilimi yumuşatmanın yollarını bilmiyorduk.
A-ZB	1	7	30	Anımsayacağınız gibi, şimdi artık tarihe geçmiş bulunan bu ürpertici yolculukta üç kişiydik.
A-ZB	1	7	31	Baird, komutan ve kaptan pilottu.
A-ZB	1	7	32	Hernandez ise uçuş mühendisi.
A-ZB	1	7	33	Benim görevim belki Baird ve Hernandez’inki gibi önemli olmayabilirdi ama gemideki birçok aygıtın bakım ve kullanımından sorumlu olan da bendim.
A-ZB	1	7	34	Aslında işlerin yolunda gitmesi koşuluyla koca gemiyi bir tek kişi yönetebilirdi.
A-ZB	1	7	35	Ama üç kişinin birden yolculuğa katılması güvenlik yönünden gerekli görülmüştü.
A-ZB	1	7	36	Ve işin en güzel yanı da; her birimizin âni bir durum karşısında yekdiğerimizin görevini yapabilecek bir biçimde eğitilmiş olmasıydı.
A-ZB	1	7	37	Bu, gerçek bir “İnsanlı Uzay Uçuşu ve Aya İniş” programıydı.
A-ZB	1	7	38	Daha önce defalarca yapıldığı gibi ayın çevresinde birkaç kez dolaştıktan sonra dünyanın yolunu tutacak değildik.
A-ZB	1	7	39	Bu kez dolaştıktan sonra, insan ayağının ayın tozlu yüzüne değmesi söz konusuydu.
A-ZB	1	7	40	Bu yüzden personel sayısının, bilimsel gerçek ve gerekliliklere göre düzenlenmiş olduğunu düşünüyorduk.
A-ZB	1	8	41	Ay yörüngesindeyken yapacak fazla bir şey yoktu.
A-ZB	1	8	42	Benjamin Franklin’in her dönüşünde, ayın gümüş yüzü bize biraz daha yaklaşmış oluyor ve biz lacivert renkli uzayın derinliklerindeki elmas pırıltılı yıldızları hayranlıkla seyrediyorduk.
A-ZB	1	8	43	Ama asıl görülmesi gereken; uzayın lacivert renkleri içinde masmavi, atlas bir top gibi parıldayan dünyamızdı.
A-ZB	1	8	44	Bunu görmeden düşleyebilmemize imkân yoktu.
A-ZB	1	8	45	Renkli resimler, bu görüntünün gerçek güzelliğini ve büyüsünü yansıtamazlar.
A-ZB	1	8	46	Çünkü bu film ve fotoğraflardan uzaydaki yalnızlık titreşimleri algılanamaz.
A-ZB	1	8	47	Gemide işler yolundaydı.
A-ZB	1	8	48	Çevremizde büyük bir sessizlik hüküm sürüyordu.
A-ZB	1	8	49	Pek az ve çok gerekli konuları konuşarak, bu sürekli sessizliğin tadını çıkarmaya çalışıyorduk.
A-ZB	1	8	50	Anımsayabildiğim konulardan biri de, niçin bu yolculuğun böyle büyük bir gizlilik içinde yapıldığı yolundaydı.
A-ZB	1	8	51	Dünya, uzaydaki yıldızlı karanlığın ortasında asılı devsel bir safir taşına benziyordu.
A-ZB	1	8	52	Kuzey ve güney kutuplarının çevresindeki şafak beyazlıkları, uzun ve parlaktı.
A-ZB	1	8	53	Kutuplardan uzayın boşluğuna ak bayraklar yükseliyor gibiydi.
A-ZB	1	8	54	Dünyanın bu kadar uzak bir mesafeden tıpkı Jüpiter gibi kemerli göründüğünü biliyor muydunuz?
A-ZB	1	8	55	Büyük kara parçalarının sınır çizgileri zorlukla seçilebiliyordu.
A-ZB	1	8	56	“Sanırım!” dedim, “Şu anda dünyanın Asya kıtasını görüyoruz.
A-ZB	1	8	57	Şu büyük bölge Rusya olabilir.”
A-ZB	1	9	58	Baird önce kronometresine, sonra da kamaranın duvarına asılı bulunan yörünge programına bir göz attı.
A-ZB	1	9	59	Sonra kalemiyle bir noktayı işaretledi.
A-ZB	1	9	60	“Hı-hım” dedi.
A-ZB	1	9	61	“Şu anda Sibirya’daki alıcılar işlemeye başlamışlardır.”
A-ZB	1	10	62	“Elbette” dedim.
A-ZB	1	10	63	“Onların da bir uzay istasyonu ve bu istasyonda çok güçlü teleskopları var değil mi?”
A-ZB	1	11	64	“Bir meteorla çarpışarak uzayda toz olmamızı isterlerdi herhalde,” dedi Hernandez.
A-ZB	1	11	65	Baird ciddi bir suratla, “Eğer dümenden bir kaza numarası hazırlamadılarsa…” dedi.
A-ZB	1	11	66	Sonra yüzünü ekşiterek konuşmasını sürdürdü:
A-ZB	1	11	67	“Uzay araştırmalarında bizden geri olduklarını hiç sanmıyorum.”
A-ZB	1	12	68	“Ne yani, kazaya uğrarsak bizim için üzüleceklerini mi sanıyorsunuz?” dedim.
A-ZB	1	12	69	“Ama bu yolculuğu gerçekten de sabote edeceklerini hiç düşünmüyorum, böyle herkesin gözü önünde…”
A-ZB	1	13	70	“Böyle bir girişim savaşı başlatır,” dedi Baird.
A-ZB	1	13	71	“Hiç kimse böyle bir olayı kamuoyundan gizli tutamaz.
A-ZB	1	13	72	Kendi gerekirliğinin tersine hemencecik duyulur bu; üç uzay adamının yaşamı ve on milyon dolarlık koca bir gemi…”
A-ZB	1	14	73	“Hiç kuşkusuz haklısın” dedim.
A-ZB	1	14	74	“Ama bir şeyi anımsamanız gerek; diplomatik bir nota, her zaman için savaş zincirini kırıp, anlaşmazlıklara son verebilir.
A-ZB	1	14	75	Nükleer güç, her iki taraf için de bir denge ögesi olmayı sürdürür.
A-ZB	1	14	76	Bu ise yüzyılımızda devletler arası ilişkilere yeni bir bakış açısı getirir.
A-ZB	1	14	77	Ulusal politikamızda önemli olan status quo’yu olumsuz etkilemesidir.
A-ZB	1	14	78	Ama statükonun korunması için yapılan çalışmaların yarattığı gerilimler, yine statükoyu olumsuz yönde etkiler, dengesiz bir hale getirir.
A-ZB	1	14	79	Hükümetimizin bizleri bu yolculuğa askeri amaçların dışında salt bilimsel amaçlarla çıkardığına pek inanamıyorum doğrusu.
A-ZB	1	14	80	Öte yandan böyle büyük bir başarı, yani ayın, Birleşik Devletler tarafından daha önce ele geçirilmesi, diğer blok üzerinde dayanılması güç bir prestij ve baskı kurulmasına yol açacaktır.
A-ZB	1	14	81	Bu ise hepimizin bildiği gibi savaşın çıkması için yeterli bir neden olabilir.
A-ZB	1	15	82	“İşte bu, uygarlığın sonu demektir.
A-ZB	1	15	83	Aya varmış olmakla ne kazanmış olacağız?
A-ZB	1	15	84	Sadece prestij.
A-ZB	1	15	85	Daha fazla bir şey değil.
A-ZB	1	15	86	İlerde ayın, Birleşmiş Milletlerin gözetimi altında uluslararası bir bölge olacağını görmemek için kör olmak gerek.
A-ZB	1	15	87	Mutlaka böyle olacaktır.
A-ZB	1	15	88	Çünkü sahip olmaya çalışacaktır.
A-ZB	1	15	89	Ama Birleşmiş Milletlerin sürekli denetimi, bu tür niyetler besleyen güçlü devletlerin girişimini engelleyebilir.”
A-ZB	1	16	90	Hernandez, gerçek bir merakla sordu:
A-ZB	1	16	91	“Böyle bir denge ne kadar sürekli olabilir dersin?”
A-ZB	1	17	92	“Bir kaza oluşana kadar,” dedim.
A-ZB	1	17	93	“Farz et ki, heyecanlı bir tip Rusya’da ya da başka bir ülkede iktidara geçmiş olsun.
A-ZB	1	17	94	O zaman bizi savaştan ne kurtarabilir?
A-ZB	1	17	95	Belki de bütün ülkeyi baştan başa saracak olan bir kalkan, bir güç alanı.
A-ZB	1	17	96	Ama böyle bir şey de, bir devletin ansızın kendisini sınırsız bir biçimde güçlü hissetmesine yol açar.
A-ZB	1	17	97	Böyle bir durumda, sudan bir bahane ile savaş ilan edip, soğuk savaşa bir son vermek her zaman olasıdır.”
A-ZB	1	18	98	“Eğer Ruslar, bizden önce şu senin ‘güç kalkanı’ projeni gerçekleştirirlerse, soğuk savaşa son verme onuru onlara düşecek,” dedi Hernandez, alaylı bir tavırla.
A-ZB	1	18	99	Sonra çok bilmiş bir tavırla ekledi:
A-ZB	1	18	100	“Savaşı, ilk darbeyi vuran kazanır, daima.”
A-ZB	1	19	101	“Kapasana çeneni sen,” dedi Baird.
A-ZB	1	19	102	“İkiniz de çok konuştunuz.”
A-ZB	1	20	103	Bu gereksiz bir sert çıkıştı bana göre, sanki uzayın susku dolu havasını bozmak isteyen öfke, endişe ve kaygılarımızı da kendimizle birlikte uzaya taşımayı başarmıştık.
A-ZB	1	20	104	Ama belki de bu yönümüzdü, bizleri uzayın soğuk ve donuk karanlığına itekleyen.
A-ZB	1	20	105	İnsanı insan yapan hırs, öfke ve sınırsız istekler…
A-ZB	1	20	106	Belki de bu yüzden insanın, düşünüldüğünden daha da büyük ve önemli olduğunu, aya gitmekle kanıtlamaya çalışıyorduk, bilemiyorum.
A-ZB	1	21	107	Daha sonra aya doğru “serbestçe düşüş” başladı.
A-ZB	1	21	108	İnsanın yerçekimi olmayan bir yerde, ansızın uykudan uyanması çok garip oluyordu.
A-ZB	1	21	109	Uykularımız da bir âlemdi.
A-ZB	1	21	110	Yerçekimsiz ortamda zorlukla uyuyor ve karabasanlarla dolu düşler görüyorduk.
A-ZB	1	21	111	Yolculuğumuzun sonlarına doğru, bu tür düşler azaldı da azıcık rahat edebildik.
A-ZB	1	21	112	Ayın külrengi gümüş yüzeyine, bizleri yorgun düşüren bir dizi işlemden sonra, başımızı kuş tüyü bir yastığa gömer gibi indik.
A-ZB	1	21	113	Ancak o denli yorgun ve bıkkındık ki, bilinmeyen yerlerin ilk keşfi sırasındaki küçük bir yanlış yüzünden, önceden tasarlanan bölgeden azıcık farklı bir yere inmiştik.
A-ZB	1	21	114	Bilgisayar ekranlarında ve diyagramlardaki mikrometrik birim farkları, ay yüzeyinde kilometrelerle ifade edilebilecek farklara dönüşmüştü.
A-ZB	1	21	115	Bütün bildiğimiz, kuzey kutbuna yakın bir noktaya inebilmiş olduğumuzdu.
A-ZB	1	21	116	Asıl inmemiz öngörülen bölge ise, yüzeyi engebesiz ve nispeten düzgün, “Marin” adı verilen yerlerden biriydi.
A-ZB	1	21	117	Sizin de çok iyi anımsayacağınız gibi, “Benjamin Franklin” uzay gemisi Platon krateri yakınlarındaki Ay Alpleri’nin eteklerine inmişti.
A-ZB	1	21	118	Burası pek berbat bir bölgeydi, ama gemimizin kıçı, bu tür ay şekillerine uyacak biçimde yapılmıştı.
A-ZB	1	22	119	Roket motorlarının kulaklarımızda yol açtığı geçici sağırlığı giderebilmek için yüzeye temastan sonra, bir süre öylece koltuklarımızda oturduk.
A-ZB	1	22	120	Hiç konuşmuyor ve boşlukta yaşadığımız o susku dolu havaya yeniden kavuşmak istiyorduk.
A-ZB	1	22	121	Derimle, uzay giysilerim arasında oluşan terin yavaş yavaş soğumakta olduğunu hissediyordum.
A-ZB	1	23	122	“Eh” dedi Baird.
A-ZB	1	23	123	“Nihayet aya konduk.”
A-ZB	1	24	124	Kendisini koltuğuna bağlayan güvenlik kemerini çözerek, yeryüzü istasyonuna rapor verebilmek için mikrofona uzandı.
A-ZB	1	24	125	Hernandez ile ben, ay yüzeyini yakından görmek için heyecanla periskoplarımıza yaklaştık.
A-ZB	1	24	126	Gördüğümüz, ürkütücü, ürpertici bir manzaraydı.
A-ZB	1	24	127	Dünyadaki büyük çöllerin çoğunu görmüştüm, ama hiçbiri böylesine keskin bir parlaklık içinde değildi.
A-ZB	1	24	128	Ve hiçbirinde de böylesine yüksek, devsel ve kenarları jilet gibi keskin kayalar yoktu.
A-ZB	1	24	129	Güney ufuk çizgisi çok yakındaydı.
A-ZB	1	24	130	Bir an bu çizginin ötesinde karanlık uzayı ve yıldız yağmurunu göreceğimi sandım.
A-ZB	1	24	131	Hemen Hernandez ile kura çektik.
A-ZB	1	24	132	Ben kazandım.
A-ZB	1	24	133	Zavallı “ben,” Baird, Hernandez ile kozunu paylaşırken, kamarada uslu uslu oturup duruyordu.
A-ZB	1	24	134	Baird’le ağır uzay giysilerimizi sırtımıza geçirip, hava kompartımanına doğru ilerledik.
A-ZB	1	24	135	Bu zırhlı giysiler ay yüzeyinde bile yeteri kadar ağırdılar.
A-ZB	1	24	136	Baird’le birlikte geminin gölgesine sığınarak miğferlerimizdeki ışık filtrelerini ayarladık.
A-ZB	1	24	137	Bu filtrelerin yardımı ile gözlerimiz güneşin keskin ışığından korunuyor ve çevreyi daha iyi görebiliyorduk.
A-ZB	1	24	138	Filtrelerin ardından uzaktaki kayaların gölgeleri, keskin hatlarla görülebiliyordu.
A-ZB	1	24	139	Kayalardan ve yüzeyden yükselen ışık yansımaları, dünyadakinden daha keskin ve şiddetliydi.
A-ZB	1	24	140	Arkamızda, korku veren cüssesiyle, heybetli bir dağ yükseliyordu.
A-ZB	1	24	141	Ön yüzde ise yer yer keskin kenarlı, dağ iriliğinde kayaların yer aldığı berbat bir arazi uzanıyordu.
A-ZB	1	24	142	Bu arazinin bittiği yerde ise Platon kraterinin ufuk çizgisine karışan kıyıları başlıyordu.
A-ZB	1	24	143	Günışığının keskin ve parlak oluşu, ufuktaki yıldızları rahatça görmemizi engelliyordu.
A-ZB	1	24	144	Anımsayacaksınız; biz, tam da gün batımına yakın bir yere iniş yapmıştık.
A-ZB	1	24	145	İki hafta sonra aynı yerden kalkış yaparken de şafak vaktini yaşıyorduk.
A-ZB	1	24	146	İki hafta süren ay gecelerinde ısı -250 Fahrenheit’a kadar düşüyordu.
A-ZB	1	24	147	Ama gündüzler insanı kızarmış pilice çevirecek kadar sıcaktı.
A-ZB	1	24	148	Ancak geminin jeneratörleri ısı düzenini sağlayacak klima aygıtlarını düzenle çalıştırabiliyordu.
A-ZB	1	25	149	Baird, koyu renkli maskeyle filtrelenmiş yüzünü bana dönerek:
A-ZB	1	26	150	“Pekâla, hadi bakalım,” dedi.
A-ZB	1	27	151	Bir şey anlamamıştım:
A-ZB	1	27	152	“Ne ‘Hadi bakalım’ı?”
A-ZB	1	28	153	“Söylevine başlamayacak mısın, aya ilk ayak basan adamsın sen,” dedi.
A-ZB	1	29	154	“İyi ama” dedim.
A-ZB	1	29	155	“Kaptan sensin!
A-ZB	1	29	156	Hiç böyle bir şey düşünmemiştim…
A-ZB	1	29	157	Hayır patron, bu senin görevin!”
A-ZB	1	30	158	Sanırım bu söylevi gazetelerden okumuşsunuzdur.
A-ZB	1	30	159	Herkes bunun o anda orada söylendiğini kabul etmişti ama gerçekte söylev ünlü bir şaire, ayda okunmak üzere karısı tarafından yazdırılmıştı.
A-ZB	1	30	160	Sözcüklerin büyüsüne inanan bu kadıncağız, bu söylevden sonra kocasının daha da ünlü bir şair olacağı sanısındaydı.
A-ZB	1	30	161	Ve Baird bu söylevi benim okumamı istiyordu.
A-ZB	1	31	162	“Bana bak,” dedi.
A-ZB	1	31	163	“Bu senin yaptığına isyan derler”
A-ZB	1	31	164	“Bak,” dedim.
A-ZB	1	31	165	“Daha iyi bir fikrim var.
A-ZB	1	31	166	İstersen seyir defterine söylevin usulüne uygun bir biçimde okunduğunu yaz ve bu mesele de burada bitsin.”
A-ZB	1	32	167	“Tanrım, bana sabırlar ver,” diye mırıldandı.
A-ZB	1	32	168	Ama sonra da söylediğimi yaptı.
A-ZB	1	32	169	Bu gerçeği şimdi:
A-ZB	1	32	170	“Çok gizlidir” damgası altında siz biliyorsunuz.
A-ZB	1	32	171	Baird bir yandan kamera takım hazırlarken, bir yandan da bana emirler yağdırıyordu.
A-ZB	1	33	172	“Git de biraz kaya örneği topla.
A-ZB	1	33	173	Kendine de dikkat et.”
A-ZB	1	33	174	Sonra kendi kendine mırıldandı.
A-ZB	1	34	175	“Ne sıcak tanrım, canlı canlı kızarmış tavuğa döneceğim.”
A-ZB	1	35	176	Sağdan soldan malzeme toplarken, bir yandan da bıraktığım izleri ancak güneş patlamalarının bozabileceğini düşünüyordum.
A-ZB	1	35	177	Çevrem ürpertici ve çirkin doğa görüntüleriyle doluydu.
A-ZB	1	35	178	Yoo… buna ürpertici denebilirdi belki ama “çirkin” denemezdi.
A-ZB	1	35	179	Sadece bizler için son derece garip ve yabancıydı, o kadar.
A-ZB	1	35	180	Size tuhaf gelecek bir açıklamada bulunmak isterim.
A-ZB	1	35	181	Sanki her şeyi, tüm ayrıntıları aya varmadan görmeye başlamıştım da, bunları algılamak ve değerlendirmek ancak şimdi mümkün olabiliyordu.
A-ZB	1	35	182	Baird habire fotoğraf çekmekle meşguldü.
A-ZB	1	36	183	“Bu fotoğrafların iyi sonuç vereceğini hiç sanmıyorum,” dedim.
A-ZB	1	36	184	“Buradaki yansımalar, dünyadakilere hiç benzemiyor.”
A-ZB	1	36	185	Gerçekten de öyleydi.
A-ZB	1	36	186	Aydaki ışık durumu ve değişkenliği dünyadakine hiç benzemiyordu.
A-ZB	1	36	187	Kesin ve belirgin bir ayrım vardı ama bu ayrımı açıklamama olanak yoktu.
A-ZB	1	36	188	Bu ışık yansımaları, bu “ay aydınlığı” sadece görülebiliyor, hissedilebiliyordu.
A-ZB	1	36	189	Ama dünyadakiyle karşılaştırılınca anlatılamıyordu.
A-ZB	1	36	190	Belki dünyadaki fırtınalar öncesi görülebilen o bronz renkli garip ışınlara benzetilebilirdi.
A-ZB	1	36	191	Ancak bu tuhaf renk atmosferini iyi anlayabilmek için, ayrımları ayrıntıda milyon kez çoğaltmamız gerekirdi.
A-ZB	1	36	192	“Ne demek iyi sonuç vermeyecekler?” dedi Baird.
A-ZB	1	36	193	“Sen hiç merak etme, çektiğim her kare çıkacaktır.”
A-ZB	1	37	194	“Bir bakıma evet”, dedim.
A-ZB	1	37	195	“Ama bu renk ve ışık dalgalanmaları, bu aydınlığı fotoğraflarınla yansıtmana olanak yok.
A-ZB	1	37	196	Ama usta bir ressam olsaydı, mesela Rembrandt.
A-ZB	1	37	197	Yo, bu ışık taşmaları ona çok ters gelirdi…
A-ZB	1	37	198	Cehennem sıcağında soğuk, donuk bir ışık…
A-ZB	1	37	199	Hem…”
A-ZB	1	38	200	“Bana bak” diye gürledi, Baird’in sesi.
A-ZB	1	38	201	“Senin şu rönesans masallarından bıktım artık, kes sesini de işime bakayım.”
A-ZB	1	39	202	Bir süre sonra gemiye geri döndük.
A-ZB	1	40	203	Baird hâlâ bana karşı kızgın gibi görünüyordu.
A-ZB	1	40	204	Onun bu tavrına bir anlam veremedim.
A-ZB	1	40	205	Acaba beni, klasik çağlara tutkun, eskiye bağlı ve dolayısıyla ay yolculuğu gibi çağdaş bir eyleme katılmaya hakkı olmayan biri gibi mi görünüyordu.
A-ZB	1	40	206	Ama belki de o haklıydı.
A-ZB	1	40	207	İlk defa ayak basılan, bilinmeyen tehlikelerle dolu bir yerde, korku ve heyecan gerginlikleri içinde beklerken sanatsal tartışmalara girişmek, doğru olmayabilirdi.
A-ZB	1	40	208	Aygıtlarımızın başına geçerek yapılması gereken işleri programa uygun olarak bir bir yerine getirdik.
A-ZB	1	40	209	Sonra yemek yedik.
A-ZB	1	40	210	Biraz dinlendik.
A-ZB	1	40	211	Bu arada güneş yavaş yavaş ufkun ardına doğru çekilmeye başlamıştı.
A-ZB	1	40	212	Birazdan uzun ay gecesi başlayacaktı.
A-ZB	1	40	213	Hernandez, benim getirdiğim aytaşı örneklerini incelemeye başlamıştı.
A-ZB	1	40	214	Küçük kaya parçalarına uzun uzun baktıktan sonra, bunların dünyaya ait olmadıklarını açıklayabilmek için jeolog olmanın gerekmediğini söyledi.
A-ZB	1	40	215	Daha sonra bu örneklerin; uzmanlar için farklı kristal yapıları bakımından, yepyeni şeyler oldukları bizlere söylenecekti.
A-ZB	1	40	216	Dinlenmeden sonra artık iyice alçalmış bulunan güneşin kratere kadar bize bir gezinme alanı oluşturduğunu gördük.
A-ZB	1	40	217	Hernandez, bu duruma bakarak keşif gezisinden dönerken yürüyüşü uzatabileceğimizi söyledi.
A-ZB	1	40	218	Bu yürüyüşten dönerken, güneş batmış ve ay yüzeyi dondurucu bir soğuğun etkisi altına girmiş olacaktı.
A-ZB	1	40	219	Bu yüzden elektrikli ısıtıcılara gereksinmemiz vardı.
A-ZB	1	40	220	Onlar olmaksızın, ay yüzeyinde yapacağımız bir gece yolculuğunda donmamız işten bile değildi.
A-ZB	1	40	221	Günışığının olmadığı havasız bir ortamda ısı iletişimi ışınım yolu ile değil ama ay yüzeyi ile temas halinde olan botlarımız aracılığıyla olacaktı.
A-ZB	1	40	222	Ve bu ısı kaybı, iki maddenin birimleriyle doğrudan doğruya olan teması yüzünden çok keskin ve âniydi.
A-ZB	1	40	223	Baird’le bu gezinin çeşitli yönlerini tartıştıktan sonra yola koyulduk.
A-ZB	1	40	224	Kratere yaptığımız uzun yürüyüş sırasında edindiğim izlenimleri bütün ayrıntılarıyla anlatmak istemiyorum.
A-ZB	1	40	225	Bu elimden gelmez.
A-ZB	1	40	226	Yalnız şu kadarını söyleyebilirim, daha önce de belirttiğim gibi, aydaki ışık ve bu ışık altındaki tuhaf görünümlü kayalar alışılmışın çok dışında, çok ötelerindeydi.
A-ZB	1	40	227	Aydaki ağırlığımız, süredurum sabit kalmakla birlikte, dünyadaki ağırlığımızın ancak altıda biri kadardı.
A-ZB	1	40	228	Ama fizikteki süredurum yasaları, dünyadaki gibi aynen geçerliydi.
A-ZB	1	41	229	Ay yüzeyinde yürümek su altındaki insanın yürümeye çalışmasına benziyordu.
A-ZB	1	41	230	Yalnız, su altındakinden daha çabuk hareket edebiliyordunuz.
A-ZB	1	41	231	Kraterin yarım ay biçimindeki dış duvarlarına vardığımız zaman, güneşin batımına iki saat kadar bir zaman kalmıştı.
A-ZB	1	41	232	Birbirimize iyi şanslar diledikten sonra sarp ve dik kayaları tırmanmaya koyulduk.
A-ZB	1	41	233	Havasız ortamdaki ışık ve gölge oyunları bizi sürekli olarak yanıltıyor; bazen bir gölgeyi kaya sanırken, gerçek bir gölgeyi de kayalarla ve çukurlarla karıştırıyorduk.
A-ZB	1	42	234	Tepeye doğru, derince bir yarık fark ettik ve oraya doğru yöneldik.
A-ZB	1	42	235	Böylece, kraterin çevresindeki dağların tepesine tırmanmaktan kurtulmuştuk.
A-ZB	1	42	236	Yine de bir iki yüz metre kadar tırmanmış olduğumuzu gördük.
A-ZB	1	42	237	Doruğa vardığımızda şaşırtıcı ve etkileyici bir görüntüyle karşılaştık.
A-ZB	1	42	238	Önümüzde aşağı yukarı altmış millik bir lav ovası uzanıyordu.
A-ZB	1	42	239	Kraterin öbür ucunu göremiyorduk.
A-ZB	1	42	240	Parlatılmış kapkara bir metale benzeyen ova, kenarlarda yükselen dağ doruklarının akşam güneşinde uzamış gölgeleriyle yer yer kesilmiş gibiydi.
A-ZB	1	42	241	Aşağıda, hemen önümüzde yer alan arazi bir step bölgesini andırıyordu.
A-ZB	1	42	242	Ve tabanı karanlıklar içinde yitip gitmişti.
A-ZB	1	42	243	Uzay başlığım doğrudan güneş ışığı alıyordu ve müthiş sıcaktı.
A-ZB	1	42	244	Gölgede kalan ayaklarım ise dondurucu soğuğu hissedebiliyordu.
A-ZB	1	42	245	Ancak önümdeki görüntünün güzelliğine öylesine dalmıştım ki, ne başlığımın alev alev yanışı, ne de ayaklarımın buz kesmesi umurumdaydı.
A-ZB	1	43	246	Astronomların, ay yüzeyindeki kraterlerden bazılarında buluta benzer nesneler gördüklerine dair gözlemler yaptıklarından haberiniz var mı?
A-ZB	1	43	247	Bilmiyorum ama biz ayda buna rastladık.
A-ZB	1	43	248	Zaten Platon krateri de astronomide bu özelliği ile çok iyi tanınır.
A-ZB	1	43	249	Yolculuğumuz bu sorunu artık çözmüş bulunuyor.
A-ZB	1	43	250	Orada rastladığımız gerçekten de sisten başka bir şey değildi.
A-ZB	1	43	251	Aşağıda beş yüz metre kadar ötede, bir bataklıktan yükselir gibi krem renkli bir duman yükseliyordu.
A-ZB	1	43	252	Bu duman ışığa çarptığı zaman, bir an için altın gibi ışıldıyor, daha sonra kendi rengine dönüşerek yükselmeye ve çoğalmaya devam ediyordu.
A-ZB	1	43	253	Dünyadan görülebilecek kadar büyük değildi bu sis parçası ve çukurda kalıyordu.
A-ZB	1	44	254	Tepeden inmeye başladım, ama Baird’in sesi hoparlörde top gibi gürledi:
A-ZB	1	45	255	“Hey, nereye gidiyorsun…
A-ZB	1	45	256	Çabuk buraya dön!”
A-ZB	1	46	257	“Sadece bakmak, şöyle bir göz atmak istiyordum” dedim.
A-ZB	1	47	258	“Ya…?
A-ZB	1	47	259	Bacağını kırıp da gece yürüyüşünde gemiye kadar kendini bize taşıtmak mı istiyorsun?
A-ZB	1	47	260	Hayır!”
A-ZB	1	48	261	“Bu kurşun gibi giysilerin içinde istesem de bacağımı filan kıramam.”
A-ZB	1	49	262	Doğru söylüyordum.
A-ZB	1	49	263	Uzay giysilerimizin dış yüzeyi metalik akşamlarla kaplıydı, eklem yerlerine varıncaya dek…
A-ZB	1	49	264	Başlıklarımız ise plastikten yapılmış olmalarına karşın direnç bakımından giysilerimiz kadar sağlamdılar.
A-ZB	1	49	265	Bir insanın bu giysilerle ay yüzeyinde kendini sakatlayabilmesi için, bunu gerçekten istemesi gerekirdi.
A-ZB	1	50	266	“Dön buraya, yoksa seni emre itaatsizlikten mahkemeye veririm,” diye fısıldadı dişlerinin arasından Baird.
A-ZB	1	51	267	“Hey kaptan!” dedi Hernandez, “Biraz daha insaflı olabilirsin”.
A-ZB	1	52	268	Sonra da kaptanı yumuşatmak için onunla konuşmaya başladı.
A-ZB	1	52	269	Kaptanı en kısa sürede kızdırmayı bir ben becerebiliyordum.
A-ZB	1	52	270	Hernandez’le araları iyiydi.
A-ZB	1	52	271	Kısa bir anlaşmadan sonra aşağıda ne olup bittiğine bakmak için inmeye karar verdik.
A-ZB	1	52	272	Yumuşak sis, aşağıdaki kaya duvarının arasındaki bir yarıktan geliyordu.
A-ZB	1	52	273	Yarığın, kırağıya benzeyen küçük noktalarla dolu olduğunu gördük.
A-ZB	1	52	274	Ancak bu buz parçacıkları günışığıyla karşılaşınca durdukları gibi kalmıyor hemen buhar haline dönüşerek boşlukta dağılıyorlardı.
A-ZB	1	52	275	Anladığımıza göre ay’da gece gündüz ısı farklılaşması yüzünden küçük bir donma ve buharlaşma periyotu vardı.
A-ZB	1	52	276	Çünkü eriyerek buharlaşan su parçacıkları, kayanın güneş gören yüzeyinde bulunuyordu.
A-ZB	1	52	277	Başlıklarımızdan fışkıran güçlü elektrik ışığı altında, kayanın karanlık yönlerini araştırınca buradaki buzlanmanın olduğu gibi kaldığını gördük.
A-ZB	1	52	278	İki hafta sonra buzlara güneş ışığı vurunca, buharlaşıp yükseleceklerdi.
A-ZB	1	52	279	Bu buharlaşma ne olabilirdi?
A-ZB	1	52	280	Bu sorunun tek karşılığı vardı:
A-ZB	1	52	281	Su elbette.
A-ZB	1	52	282	Burada bir tür su birikintisi olmalıydı sanırım.
A-ZB	1	53	283	Kesin olarak bir şey bilmiyorum, belki de bilmediğimiz bir yaşam biçimi, ilkel bir bitkisel yaşam filan…
A-ZB	1	53	284	Ama çok araştırmamıza rağmen, değil bitkiye, izine bile rastlayamadık.
A-ZB	1	53	285	Rastlayabildiğimiz sadece su oldu.
A-ZB	1	53	286	Yarığın dibinde genişçe bir kaya parçasının kenarını da aştıktan sonra, durup dönerek yukarı baktık.
A-ZB	1	53	287	Şimdi size gördüklerimizi bütünüyle anlatabilirim.
A-ZB	1	53	288	Birkaç metre ötede, kraterin yüksek kenarlarından birini oluşturan keskin bir uçurumun kıyıları yükseliyor, uçurumun dibi ise koyu karanlıklar içinde yitip gidiyordu.
A-ZB	1	53	289	Çok uzaklarda krater dibinin çelik renkli parıltısını görebiliyorduk.
A-ZB	1	53	290	Yer, ay yüzeyine milyonlarca yıldan beri yağan meteoritlerin oluşturduğu ince bir toz tabakası ile örtülüydü.
A-ZB	1	53	291	Bu tabaka üstünde oluşturduğum kendi ayak izlerime baktım.
A-ZB	1	53	292	Ve bunların ancak binlerce yıl sonra tekrar meteor tozlarıyla örtülebileceğini ya da ısı değişimleriyle yok olabileceğini düşündüm.
A-ZB	1	53	293	Üç dört metre yukarıdaki bir yarıktan hafif bir sis tabakası yükseliyor ve başlarımızın üstünde sanki yarı saydam bir tavan oluşturuyordu.
A-ZB	1	53	294	Bu sisten oluşan çatı, güneşi görmemizi engelliyor, ancak sislerin arasından sızan ışıklar ayaklarımızın uçlarına değin varabiliyordu.
A-ZB	1	53	295	Orada öylece durmuş, Dünya’da bir eşine daha rastlayamadığımız bu görüntünün büyüsüne dalıp gitmiştik.
A-ZB	1	53	296	Altın sarısından beyaza dönüşen bir renk cümbüşünün içine gömülmüştük.
A-ZB	1	53	297	Beyazın egemen olduğu yerler…
A-ZB	1	54	298	Anlatılacak, anlatılabilecek gibi değildi.
A-ZB	1	54	299	Tanımlanması çok güç bir soğukluk, donukluk ve durukluk içinde bir başka beyazlık.
A-ZB	1	54	300	Sessizlik, suskunluğun yarattığı bir aydınlık.
A-ZB	1	54	301	Bu herhalde NİRVANA’nın ışığı olmalıydı.
A-ZB	1	54	302	Ve ben bunu daha önce bir yerde görmüştüm.
A-ZB	1	54	303	Nerede bilmiyorum ama daha önce görmüş olmalıydım.
A-ZB	1	54	304	Çünkü bana hiç de yabancı değildi.
A-ZB	1	54	305	Orada, bu garip düşsel ışığın içinde yıkanarak, başımın üstünde sarı renkli sislerin yükseldiği bu tuhaf mağaraya benzer yerde donup kalmış, başlığın hoparlörlerinden sonsuzluğun mırıltılarını dinliyor, suskuyu ve dinginliği ruhumun ta derinliklerinde duyuyordum.
A-ZB	1	54	306	Çevremi saran bu dayanılmaz güzellikten başka her şeyi unutmuş gibiydim.
A-ZB	1	54	307	Ama… ben bunu daha önce de görmüş gibiydim…
A-ZB	1	54	308	Ama nerede, anımsayamıyorum.
A-ZB	1	54	309	Ansızın Hernandez’in haykıran sesi ile kendime geldim.
A-ZB	1	54	310	Baird ile birlikte ona döndük.
A-ZB	1	54	311	Hernandez yere diz çökmüş put gibi hareketsiz bir şeye bakıyordu.
A-ZB	1	54	312	Yanına yaklaşıp Hernandez’in baktığı şeyi görünce ansızın içimin boşaldığını sandım.
A-ZB	1	54	313	Orada, Hernandez’in donuk bakışlarını sapladığı yerde hiçbirimizinkine benzemeyen garip ayak izleri vardı.
A-ZB	1	54	314	Bu izlerin bize ait olup olmadığını birbirimize sormanın hiçbir anlamı yoktu.
A-ZB	1	54	315	Çünkü bunlar bizim kullandığımız uzay botlarına hiç benzemiyordu.
A-ZB	1	54	316	Ve bizim geldiğimiz yönün tam aksi tarafa dönüktüler.
A-ZB	1	54	317	İzler, sisin geldiği duvara doğru gidiyor, orada dairesel çizgiler çizerek karışıyor ve sonra da çevrede biraz dolaşıp geriye dönüyordu.
A-ZB	1	54	318	Üçümüzün de arasında öldüresiye bir sessizlik hüküm sürüyordu.
A-ZB	1	54	319	Nihayet Baird başını kaldırarak izlerin gittiği yönü araştırmaya başladı.
A-ZB	1	54	320	Garip ışık, başlığının ön camında yansıyor ve yüzünü esrarlı bir güzelliğe dönüştürüyordu.
A-ZB	1	54	321	Yine bir yerlerde böylesine aydınlanmış bir yüz gördüğümü anımsadım.
A-ZB	1	54	322	Kendimi yitirmiş gibi seyre koyuldum.
A-ZB	1	54	323	Baird “Kim olabilir bu?” diye sorduğu zaman sanki yarım saatlik bir düş âleminden uyandırılmış gibi oldum.
A-ZB	1	54	324	“Aya gizlice bir uzay gemisi gönderebilecek sadece bir ülke var,” dedi Hernandez, ölü bir sesle.
A-ZB	1	54	325	“İngilizler,” diye fısıldadım, “Fransızlar ya da…”
A-ZB	1	54	326	Eğer böyle bir iş başarsalardı, biz bunu duyardık.
A-ZB	1	54	327	“Ruslar,” diye haykırdım, aşağı, gecenin yutmaya başladığı kratere bakarak.
A-ZB	1	54	328	“Hâlâ burada olmalılar, ama hiçbir şey söylemek olanaklı değil” dedi Baird.
A-ZB	1	54	329	“Bu izler beş saatlik de olabilir, beş milyon yıllık da.”
A-ZB	1	55	330	İzler, kabaralı çizmelere ait olmalıydı.
A-ZB	1	55	331	Çünkü kabara delikleri apaçık belli oluyordu.
A-ZB	1	55	332	Çizme izleri, aydaki zayıf çekim gücü göz önüne alınsa bile yine de derin sayılırdı.
A-ZB	1	55	333	Ve ister istemez, uzun boylu bir adama ait sanısını veriyordu insana.
A-ZB	1	56	334	“Niçin bu başarıyı bütün dünyaya açıklamaktan kaçmıyorlar acaba?” dedi Hernandez.
A-ZB	1	56	335	“Bunu bütün ayrıntılarıyla…”
A-ZB	1	57	336	“Düşünmeye değmez,” dedi Baird.
A-ZB	1	58	337	Bakışlarımı güneye çevirdim.
A-ZB	1	58	338	Ufuk çizgisinin hemen üstünde, uzakta dünya büyülü bir top gibi yükseliyordu.
A-ZB	1	58	339	Amerika kıtasının bize dönük olduğunu düşündüm, ama emin değildim.
A-ZB	1	58	340	Bu yolculuğu gizli tutmanın bir tek amacı olabilirdi.
A-ZB	1	58	341	Bilemediğimiz, düşünemediğimiz bir nedenle, bu olayın askeri güç dengesinde önemli bir değişikliğe yol açacağını sezmişler ve bunun bilinmesini istememişlerdi.
A-ZB	1	58	342	Şu anda Kremlin, insan soyunu köleleştirmek için orada, dünyada, girişimlere başlamış olmalıydı çoktan.
A-ZB	1	59	343	“İyi ama,” diye söylendim, “Nasıl olur da bu olayı dünya kamuoyundan gizlemeyi başarırlar?”
A-ZB	1	60	344	“Hah-ha,” dedi alayla Baird.
A-ZB	1	60	345	“Belki de bizim uzay istasyonumuz dünyanın öbür yönündeyken, siyaha boyalı bir uzay gemisiyle gelmişlerdir buraya…
A-ZB	1	60	346	Kapa gaganı da azıcık düşüneyim.”
A-ZB	1	61	347	Gerçekten de kafası bir bilgisayar gibi çalışıyor olmalıydı.
A-ZB	1	61	348	Çünkü bu sözleri söyledikten sonra bir yontu gibi hareketsizleşti.
A-ZB	1	61	349	Güneş iyice alçalmıştı ve neredeyse ufuk çizgisine değecekti.
A-ZB	1	61	350	Renkler yavaş yavaş solarak, dünyadan yansıyan mavi ışınlarla yıkandı.
A-ZB	1	61	351	Uzay miğferlerimizin ardında yüzlerimiz de bu yeni ışıkla solgunlaşmaya başlamıştı.
A-ZB	1	61	352	“Yürüyün çocuklar” dedi Baird, “Gemiye dönüp, dünya ile radyo bağlantısı kuralım, Washington’dakiler bu gerçeği öğrenmek isterler.”
A-ZB	1	61	353	“Eğer Ruslar, bu gerçeği öğrendiğimizi anlayacak olurlarsa bu çok ciddi bir çatışmaya neden olabilir.
A-ZB	1	61	354	Bizi engellemek isteyeceklerdir.” dedim.
A-ZB	1	61	355	“Hiç üzme kendini, şifreli mesaj çekeceğim,” dedi Baird.
A-ZB	1	61	356	“Ya çözerlerse Ruslar şifreyi.
A-ZB	1	61	357	Konuşmalarımızı anlamayacakları ne malûm?”
A-ZB	1	61	358	Baird öfkeyle söylendi:
A-ZB	1	61	359	“Bana bak.
A-ZB	1	61	360	Hep sorun çıkarıyorsun, sana çeneni kapamanı söylemedim mi ben?”
A-ZB	1	62	361	Hernandez sakin bir sesle konuşmaya katıldı:
A-ZB	1	62	362	“Şu izleri yakından bir incelesek ne olur, bakalım nereye gidiyor.”
A-ZB	1	63	363	“İyi ama yanımızda hiç silah getirmedik ki,” dedi Baird.
A-ZB	1	63	364	Sonra daha yavaş bir sesle ekledi.
A-ZB	1	63	365	“Şimdi Rusların bize niye ve neden saldırmadıklarını çok iyi anlıyorum, silahsız olduğumuzu biliyorlar.”
A-ZB	1	63	366	Bundan sonra aramızda uzayıp giden tartışmanın ayrıntılarına girmeyeceğim.
A-ZB	1	63	367	Sonunda benim biraz daha ilerleyip izlerin nereye vardığını incelemem, onların da gemiye dönmeleri kararlaştırıldı.
A-ZB	1	63	368	Bir saatlik bir zamanım vardı.
A-ZB	1	63	369	Bu süre içinde izlerin kaynağını öğrenip hemen gemiye dönmem gerekiyordu.
A-ZB	1	63	370	Aksi takdirde ay gecesinin dehşetli soğuğunda donarak kaskatı kesilmem işten bile değildi.
A-ZB	1	63	371	Tehlikeli görevime başlamadan önce, bir kez daha dönerek arkadaşlarımın uzaklaşmalarını izledim.
A-ZB	1	63	372	Zırhlı uzay giysileri içinde ağır ağır hareket ederek karanlık gölgeler içinde yitip gittiler.
A-ZB	1	64	373	Zorlu ve hızlı bir tırmanışa geçtim.
A-ZB	1	64	374	İzler çok kötü bir arazi parçasını aştıklarından, ben de aynı zorluklarla karşılaştım.
A-ZB	1	64	375	Gölgelerin karanlığı içinde bu bölgede daha da koyu görünen iri kaya parçalarının yer yer aydınlık noktalarla parıldamakta olduklarını gördüm.
A-ZB	1	64	376	Oksijen bulunmayan bir ortamda bu biraz garipti.
A-ZB	1	64	377	Ama sanırım bu pırıltılar kimyasal birtakım tepkimeler sonucu oluşmaktaydılar.
A-ZB	1	64	378	Koyu gölgelerin karanlığında yolumu bulmam ve izleri görebilmem çok güç oluyordu.
A-ZB	1	64	379	Miğferimdeki güçlü elektrik ışığını taşıyacak atmosfer olmayışından, ancak önümdeki çok küçük bir bölge, o da zorlukla aydınlanabiliyordu.
A-ZB	1	64	380	Sonunda bin bir güçlükle karanlık bölgeyi aşarak, dünyadan yansıyan ışığın aydınlattığı yere varmayı başardım.
A-ZB	1	64	381	Ortalık beyaza kaçan, tatlı bir mavilik içindeydi.
A-ZB	1	64	382	Yukarıdaki krater ağzının kenarları, gümüş renkli pırıltılar içindeydi.
A-ZB	1	64	383	Yarım saat içinde krater tabanına inmeyi başarmıştım.
A-ZB	1	64	384	Batmakta olan günışığı, krater kıyısını oluşturan dağların dışında kalmıştı.
A-ZB	1	64	385	Artık bütünüyle gecenin içinde yüzüyordum.
A-ZB	1	64	386	Yitirilecek, boşa harcanacak zamanım yoktu.
A-ZB	1	64	387	Bu yüzden bir an önce izlerin nereye gittiklerini bulmam gerekiyordu.
A-ZB	1	64	388	İçimde büyük bir merak uyanıyor, bu meraka azıcık korku ve heyecan karışıyordu.
A-ZB	1	64	389	Milyonlarca yıldan beri donmuş bulunan bir lav parçasının üstüne çıkarak ileri baktım.
A-ZB	1	64	390	İzler, kraterin tabanında, mikrometeorit tozları içinde gümüş yansımalar yaparak önüm sıra uzayıp gidiyordu.
A-ZB	1	64	391	Bu uzun bir yol olabilirdi ama ansızın aldığım bir kararla, izleri açan kişiden de büyük bir hızla yürümeye koyuldum.
A-ZB	1	64	392	Yüreğimin atışları çoğalmış, uzay giysimin içindeki hava ısınarak ekşi ekşi ter kokmaya başlamıştım.
A-ZB	1	64	393	Sinir tellerimin, o güne kadar yaşamımda karşılaştığım tehlikeler karşısında hiç bu denli gerildiğini anımsamıyordum.
A-ZB	1	64	394	İniş yerini bulduğum zaman güvenlik için saptanan zamanı biraz aşmış bulunuyordum.
A-ZB	1	65	395	Ama görülecek pek bir şey yoktu.
A-ZB	1	65	396	Bol bol ayak izleri, sağa sola yerinden oynatıldığı belli olan küçük kaya parçacıkları ve bir geminin konup sonra havalandığını belli eden izler…
A-ZB	1	65	397	Ancak beni şaşırtan, roket gazı izleri göremeyişim oldu.
A-ZB	1	65	398	Ayak izlerinin sahibinin her kimse kullandığı gemi, roket sisteminin dışında bir başka sistemle çalışıyor olmalıydı.
A-ZB	1	66	399	Arkamda devsel ve simsiyah krater duvarı, orada öyle durup, roket sistemine dayanmayan bir uzay gemisi ile bu ay yolculuğunu gerçekleştirip de, bunu kimseye duyurmayan kişinin kim olabileceğini düşünmeye başladım.
A-ZB	1	66	400	Gökyüzünü gözden geçiren bakışlarım, diğer yıldızların arasında Mars gezegeninin donuk, beyaz ışığı ile karşılaştı.
A-ZB	1	66	401	Ansızın ürperdim.
A-ZB	1	66	402	Yoksa Marslılar, haberimiz olmadan aya gidip gelmeye başlamışlar mıydı?
A-ZB	1	66	403	Ama bunları düşünecek zamanım yoktu.
A-ZB	1	66	404	Artık dönüş yoluna koyulmalıydım.
A-ZB	1	66	405	Her saniye benim için beraberinde öldürücü bir tehlikeyi büyütüyordu.
A-ZB	1	67	406	Bir kez daha çevreyi gözden geçirmek istedim.
A-ZB	1	67	407	Benden az ötede kopuk bir granit parçası duruyordu.
A-ZB	1	67	408	Önce bunu bir mezara benzettim, ancak yaklaşınca doğal bir kaya parçası olduğunu anladım.
A-ZB	1	67	409	Omuzlarımı silkip yoluma gitmek üzereydim ki, garip bir şey dikkatimi çekti.
A-ZB	1	67	410	Kaya parçasının düz ve geniş yüzü gezegenimize dönüktü ve dünyadan yansıyan parlak mavimtırak ışığın altında bir gümüş gibi parlıyordu.
A-ZB	1	67	411	Bu parlak yüze, iyice belirgin ve derin bir haç kazınmıştı.
A-ZB	1	68	412	Şaşkınlığım beni olduğum yere çivilemiş ve hiçbir şey düşünemez hale getirmişti.
A-ZB	1	68	413	Ne demekti bu?
A-ZB	1	68	414	Acaba haç işareti bir rastlantı mı, yoksa evrensel bir simge miydi?
A-ZB	1	68	415	Ya da Mars’ta ne bileyim, başka gezegenlerde filan da aynı dinsel anlamı mı taşıyordu?
A-ZB	1	69	416	Başımızın üstünde milyonlarca güneşin parıldamakta olduğunu anımsadım.
A-ZB	1	69	417	Ve ansızın gerçeğin farkına vardım.
A-ZB	1	69	418	Sisli kaya parçasının üstündeki batan güneşin yansımasını daha önce nerede gördüğümü anımsamıştım.
A-ZB	1	69	419	Artık gerçeği biliyordum.
A-ZB	1	69	420	Döndüm ve “Franklin”e doğru koşmaya başladım.
A-ZB	1	69	421	Az kalsın gemiye dönemeyecektim.
A-ZB	1	69	422	Isı bataryalarım gemiye beş mil kala boşalmıştı.
A-ZB	1	69	423	Durumu radyomla gemidekilere bildirdikten sonra uzay giysimin içindeki ısıyı koruyabilmem için koşmayı sürdürdüm.
A-ZB	1	69	424	Ama ayaklarım çoktan donmaya başlamışlardı bile.
A-ZB	1	69	425	Ansızın tökezledim.
A-ZB	1	69	426	Donma hızla ayaklarımdan, bacaklarıma doğru yükselmeye başlamıştı.
A-ZB	1	70	427	Baird ile yarı yolda karşılaştım…
A-ZB	1	70	428	Çabucak, boşalmış ısı bataryalarımı çıkararak yenilerini taktı.
A-ZB	1	70	429	“Seni aptal, beyinsiz, söz dinlemez herif seni…
A-ZB	1	70	430	Askeri mahkemeden önce ben boynunu kıracağım senin.”
A-ZB	1	71	431	“Kraterde ne gördüğümü öğrenmeden önce mi Baird?” dedim.
A-ZB	1	71	432	“Neee?”
A-ZB	1	72	433	Gemide donmuş olan ayak parmaklarımı ısıtmama fırsat vermeden gerçek bir soru yağmuruna tutuldum.
A-ZB	1	72	434	Onlara gördüğüm her şeyi en ince ayrıntılarına kadar anlattım.
A-ZB	1	72	435	Sıra yoruma gelince…
A-ZB	1	72	436	Evet, benim gibi çok şaşırdılar.
A-ZB	1	72	437	Biz dünyaya dönüş yolculuğu sırasındayken, dünya otoriteleri bu haberin şaşkınlığını çarçabuk üstlerinden atmışlar ve araştırmalara koyulmuşlardı.
A-ZB	1	72	438	İstihbarat servisleri harıl harıl çalışıyorlardı.
A-ZB	1	73	439	Sonunda Rusların aya henüz varamamış oldukları konusunda karara varabilmişlerdi.
A-ZB	1	73	440	Ama Baird, Hernandez ve ben, daha aydaki ilk gecemizde bunu çok iyi biliyorduk.
A-ZB	1	74	441	İşte Profesör, bu göreve bu yüzden atandınız.
A-ZB	1	74	442	Sizinle birlikte denizaşırı bir ülkenin tozlu arşivlerini karıştırmak için resmî turistik bir geziye çıkıyoruz.
A-ZB	1	74	443	Bu arşivlerde en küçük bir bilgi kırıntısına rastlayabileceğimizden kuşkuluyum.
A-ZB	1	74	444	Çünkü bu büyük giz, çok iyi saklanmış ve çok iyi korunmuştu.
A-ZB	1	74	445	Tıpkı sürekli savaşan bir dünyadan denizaltıların gizinin saklanması gibi.
A-ZB	1	74	446	Çok akıllı adamdı doğrusu.
A-ZB	1	74	447	Ama yine de bir köşede unutulmuş ya da gizlenmiş küçücük bir nota rastlasak bile, bu benim için yeterli olacak.
A-ZB	1	75	448	Bu yolculuk roketle yapılmamıştı, biliyorsunuz.
A-ZB	1	75	449	Fizik henüz emekleme aşamasındaydı, kimya ve metalürji ise henüz bilinmemekteydi o zamanlar.
A-ZB	1	75	450	Ama o, bu yolculuğu bir araçla gerçekleştirmişti.
A-ZB	1	75	451	Karşıtçekim ilkesine göre çalışan bir araçla belki…
A-ZB	1	75	452	Her neyse bu gizi çözebilir de ayrıntıları anlayabilirsek, soğuk savaş, özgür insanlar lehine kazanılacak demektir.
A-ZB	1	75	453	Ama eğer bu sisteme dair herhangi bir not bulabilirsek, bunu bir sır olarak saklamamız gerekecek.
A-ZB	1	75	454	Bir şey bulalım ya da bulmayalım, araştırıcılarımız karşıtçekim ilkeleri üstüne yoğun çalışmalara başladılar bile.
A-ZB	1	75	455	Hiç olmazsa böyle bir aracın, bilimsel açıdan olasılık sınırları içinde olup olmadığının anlaşılabilmesi için…
A-ZB	1	75	456	Şimdi sanırım, araştırmalarımızın neden gizli kalması gerektiğini anlamışsınızdır.
A-ZB	1	76	457	Hâlâ anlayamadınız mı Profesör?
A-ZB	1	76	458	Doğrusu bir tarihçi, bir bilim adamı olarak beni şaşırtıyorsunuz.
A-ZB	1	76	459	Peki o halde National Gallery’de bulunan “Kayaların Bakiresi” adlı yağlı boya tablonun önünde sizinle birlikte bir süre durmamız ve bu tabloyu incelememiz gerekecek.
A-ZB	1	76	460	Bu tabloda dünyada bulunmayan, soğuk ve soluk bir aydınlanmanın renklendirilmiş olduğunu göreceksiniz.
A-ZB	1	77	461	Ressam mı?
A-ZB	1	78	462	Leonardo da Vinci’den başka kim olabilirdi, sevgili profesör?
